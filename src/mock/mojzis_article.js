const article = 'PRÁVE TERAZ Súd prepustil exšéfa Drukosu Františka Mojžiša: FOTO Je z neho nový človek František Mojžiš František Mojžiš 23.02.2018 09:12 MARTIN - Okresný súd v Martine vyhovel žiadosti o predčasné prepustenie z väzenia, ktorú podal bývalý šéf nebankovej spoločnosti Drukos František Mojžiš. Odsedel si dve tretiny trestu a na slobodu ho pustili dnes ráno po tom, ako si odsedel šesť rokov a osem mesiacov. Súd mu uložil 8,5-ročný trest za podvod. Pojednávanie prebehlo v piatok ráno priamo v Ústave na výkon trestu pre odsúdených v Sučanoch. O prepustenie na slobodu požiadal Mojžiš po uplynutí dvoch tretín trestu. Sudca mu udelil šesťročnú skúšobnú dobu. "Samozrejme, som rád. Všetko zlé, čo som v živote urobil, ľutujem. Ale nikdy by som nepovedal, že ľutujem kroky, ktoré ma sem dostali v tom zmysle, že boli nutné. Nikdy nebolo ich zámerom urobiť niekomu bolesť," povedal Mojžiš krátko po tom, ako vyšiel z pojednávacej miestnosti. „Vyzdvihnúť ma príde manželka, možno aj s dcérou. Beriem si so sebou veľa listov, ktoré som dostával, papiere, knihy a lieky,“ povedal Mojžiš. Na otázku, ako sa cíti po prepustení z väzenia uviedol, že nijako. Ja som ľudí nepodviedol​ Na otázku, či poškodení ľudia ešte niekedy uvidia svoje peniaze odpovedal, že vo veci podal dovolanie. "Ešte sa v podstate nič neskončilo. Bude to však ťažké, lebo aj môj zdravotný stav je o šesť rokov horší a či to bude možné, uvidíme. Nádej síce umiera posledná, ale je malá. Povedzme si otvorene - tí, ktorí sľúbili, že odškodnia, boli a sú proti," doplnil Mojžiš. František Mojžiš po prepustení z väzenia František Mojžiš Bývalý šéf nebankovej spoločnosti Drukos tvrdí, že poškodených ľudí nikdy nechcel podviesť. "Ani som ich nepodviedol. Na to sú dôkazy. Uvažujem nad tými ľuďmi každý deň," uviedol. Kde skončili peniaze poškodených ľudí, Mojžiš nevie. "Pýtal som sa na to na rôznych súdoch a žiadal ďalšie vyšetrovanie. Bolo vždy odmietnuté," povedal. Podľa Mojžišovho advokáta Róberta Hrončeka súd vo veci nemohol rozhodnúť inak. "Splnil všetky materiálne aj formálne podmienky," uzavrel. František Mojžiš Súd ho uznal za vinného z toho, že od 1367 klientov Drukosu vylákal 237,7 milióna korún. Dvadsaťpäťtisíc veriteľov v jeho nebankových spoločnostiach tak prišlo o miliónové vklady len preto, že Drukosu naleteli na obrovské zhodnotenie vkladov. Vo februári 2015 ŠTS v Pezinku, pracovisko Banská Bystrica, nepovolil obnovu konania, o ktorú v júni 2014 požiadal bývalý šéf nebankovej spoločnosti Drukos František Mojžiš a jeho návrh zamietol. Kauza Drukos a súdny proces s jej šéfom Františkom Mojžišom Chronológia kauzy Drukos 13. januára 1989 - Založenie družstva Drukos so sídlom v Banskej Bystrici. roky 1992 až 1997 - Družstevná organizácia Drukos, neskôr Drukos, s. r. o., sa stala jedným z dvoch najväčších predajcov celého sortimentu vozidiel pre značky Škoda, Volkswagen a Audi na Slovensku, podnikala v oblasti leasingu technologických zariadení, výpočtovej techniky, reprografických a gastronomických zariadení a registračných pokladníc, predávala produkciu domácich výrobcov (OTF Nižná, Tatramat Poprad - Whirpool, Calex Zlaté Moravce - Samsung). František Mojžiš 8. septembra 1997 - Majiteľ spoločnosti Drukos Banská Bystrica František Mojžiš prekvapujúco previedol celý majetok firmy na cirkev. Majetok prešiel pod správu banskobystrického Biskupského úradu, ktorý založil tzv. Spoločnosť pre podporu chudobných a chorých. Mojžiš zdôvodnil svoje rozhodnutie sériou zastrašovaní a vydieraní. rok 1998 - Národná banka Slovenska (NBS) požiadala Úrad finančnej polície (ÚFP) SR o získanie dôkazového materiálu o pôsobnosti takzvaných nebankových inštitúcií, ktoré v rozpore so zákonom o bankách s prísľubom vysokého výnosu prijímali vklady od obyvateľstva. Jednou z nich bolo aj BDV Družstvo patriace pod firmu Drukos, a. s., Banská Bystrica. František Mojžiš v roku 2012 František Mojžiš 31. augusta 1999 - Majiteľ spoločnosti Drukos František Mojžiš založil združenie Vaša vlna privatizácie (VVP). Cieľom projektu VVP bolo získať akcie slovenských strategických podnikov, najmä Slovenskej sporiteľne, Slovenského plynárenského priemyslu (SPP) a Všeobecnej úverovej banky (VÚB). Združenie VVP zhromažďovalo prostriedky od občanov a právnických osôb, pričom minimálny vklad bol 1000 Sk a združenie sľubovalo zabezpečiť do jedného roka stopercentný výnos z vkladu a 11,5-násobok majetku. 2. septembra 1999 - Ministerka financií SR Brigita Schmögnerová spochybnila objektivitu takej vysokej návratnosti prostriedkov vložených občanmi do strategických podnikov v rámci Združenia Vaša vlna privatizácie, akú sľuboval generálny riaditeľ spoločnosti Drukos František Mojžiš. František Mojžiš roky 1999 až 2002 - Družstvo Bonifikačný Drukos Výnos (BDV) Banská Bystrica, dcérska spoločnosť spoločnosti Drukos, verejne ponúkala občanom členstvo s minimálnym členským vkladom 10.000 Sk a s výnosom až do výšky 31 percent z vkladu. 15. februára 2002 - Obchodné oddelenie Krajského súdu (KS) v Banskej Bystrici prijalo návrh na vyhlásenie konkurzu na firmu BDV- Družstvo, dcérsku spoločnosť banskobystrickej a. s. Drukos. Navrhovateľom bola nemenovaná klientka z Bratislavy, ktorá sa členkou družstva stala v roku 2001 s vkladom 10.000 Sk. Dôvodom podania návrhu na vyhlásenie konkurzu bol fakt, že dcérska spoločnosť Drukosu firma BDV družstvo mala viac veriteľov a nebola schopná do 30 dní po lehote splatnosti plniť svoje záväzky. František Mojžiš v roku 2010 PRÁVE TERAZ Súd prepustil 25. februára 2002 - Nebankový nelicencovaný subjekt BDV Družstvo, ktorý ponúkal produkt Bonifikačný Drukos Výnos (BDV), prestal vyplácať a prijímať vklady klientov. Dôvodom rozhodnutia o uzatvorení prevádzok družstva bola údajná obava z masívneho výberu vkladov po avizovanom krachu nebankového subjektu AGW. 25. marca 2002 - Sudca Krajského súdu v Banskej Bystrici vydal predbežné opatrenie, ktorým zakázal spoločnosti Drukos nakladať s majetkom.';

export default article;

